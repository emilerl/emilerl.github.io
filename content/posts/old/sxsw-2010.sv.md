---
title: "Första dagen på #SXSW"
date: 2010-03-13T10:00:47+01:00
draft: true
---

Eftermiddagen igår, fredag, bjöd på lite avslappnade talks (se nedan). Framåt kvällen började jag känna av att jag inte sovit så mycket på natten innan och bestämde mig för att dra mig tillbaka till hotellet istället för att gå ut och dricka gratisdrinkar på någon av de 10 officiella festerna (ikväll blir det dock ett besök på The Interactive Opening Party som jag har fått höra från andra besökare, brukar vara rätt vilt).  

How Sci-Fi Shapes the Internet | #sci-fishapestheinternet

Första sessionen på SXSW blev “How Sci-Fi Shapes the Internet” av @adriarichards. När jag läste beskrivningen av det tyckte jag det lät intressant – “What if Rod Serling had a blog? Would Alfred Hitchcock Tweet? […]“. I verkligheten var det dock inte speciellt intressant. En massa lösa idéer som var svagt sammankopplade med en massa barndomsminnen. Dåligt flow och engagemang från Adria gjorde att jag gick innan det var slut. Det jag tog med mig från detta talk var egentligen bara att jag skulle vilja se filmen Primer (som nämndes i sammanhanget tidsresor) och serien Twilight Zone.

Battledecks 2010 | #battledecks

Efter första sessionen kände jag att jag behövde något roligt och uppiggande, och valde därför att gå på Battledecks 2010. Kort och gott var det en tävling i oplanerad presentationsteknik. Deltagarna (6 st) fick 5 minuter var att hålla en presentation om ett ämne som de inte i förväg kände till och med slides de aldrig hade sett. Tre dommare bedömde deras framförande baserat på flow, jargong och hur roligt det blev. Första och sista blev riktigt kul, men där emellan var det ganska stela föredrag. För att lyckas behövde deltagarna givetvis bjuda mycket på sig själva, något som flera av dem misslyckades med. Lågvattenmärket var när någon pryd person i publiken ställde sig upp och sa till en av deltagarna “Clean it up” när han sagt dick, fuck och ett par andra hemska ord lite för mycket. Moralpanik i kubik. 

Efter Battledecks drog jag runt på lite olika sessioner, men hörde inget värt att skriva om. Första dagen var lite avslappnad (bara en sådan sak som att första talket är kl 14 på eftermiddagen säger en del). 

Mer uppdateringar kommer här senare och på https://twitter.com/emilerl